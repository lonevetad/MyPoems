Orchestra - 18/05/20 - 11/07/2020


1) Distribuzione gaussiana, normale, a campana,
- una cupoletta, un'onda, una collina,
- in centro massima, poi s'incurva e s'inclina,
- crolla e scivola: coda dolce e lontana,
- all'infinito va, mai nulla, seppur piccina.
- Ogni "tipo" di probabilità, se in somma
- un gran numero di volte è a sé posta,
- 'chè sia la forma, converge ad essa: "la somma".
(
>> V8, la somma: la distribuzione gaussiana è una delle più importanti e conosciute nella statistica e probabilità, nonchè gode di proprietà matematiche interessanti.
)


2) Barca, ancor'arenata alla prima costa?
- Costa caro non dar' varo verso l'esterno mondo:
- da correnti sarai scosso, in balia e secondo. 
- Odi i sussurri: cresci i remi, la bonaccia è tosta! 16
- Qual' flusso, tal'è 'l pianeta, gira in tondo:
- d'ogni misfatto torna il conto con marea:
- seppur baia, siam' tutti nella stessa sponda:
- chi attosca la pozza pesca, ma rea.
(
>> v1: metafora di una persona che persevera nel non uscire dalla sua prima zona di comfort.
>> V2: metafora per il "salpare verso altre mete", ossia esplorare il mondo diverso da quello a cui si è sempre abituati
>> V3: le "correnti" sono eventi, persone, pensieri ed influenze della vita, che possono scuotere, tramortire, confondere, controllare e stordire le persone. "Secondo" è da intendersi sia come "mai primo, non vincitore, ergo sconfitto" sia, soprattutto, come "assecondato", ossia assoggettato, soggetto a forze che controllano il proprio agire, pensare ed esistere.
>> V4: "Odi" è da intendersi come "udire", ma altre interpretazioni sono ammesse. Comunque sia, è necessario armarsi di strumenti per affrontare le situazioni, anche quelle di "eccessiva calma", come la bonaccia, in cui "ci si muove nella Vita e/o nel tempo libero" con la sola propria forza (i "remi" sono mossi a mano).
>> V5: primo riferimento al Karma: la Terra rotea, similarmente al "flusso" (metafora che meriterebbe una poesia a sè, simile al Panta Rei di Eraclito) di azioni e trasformazioni che, però, si conclude con un ciclo, influenzando l'intero sistema in cui l'agente stesso è presente, venendo anch'esso influenzato dalle sue stesse azioni.
>> V6: continua il riferimento al Karma: ogni danno che si fa agli altri causa conseguenze che si ritorcono contro il malfattore, come se "pagasse il conto", e, seppur con ritardo, con più intensamente del danno originario, "con gli interessi" (ossia "con marea", intendendo che il mare in fase di marea "si gonfia", così come si gonfierebbe il conto)
>> V7: le persone che agiscono con egoismo sono isolati dagli altri, così come la spiaggia di una baia è un po' isolata dalle altre spiagge, però "siamo tutti sulla stessa barca", sostituendo il termine "barca" del famoso modo di dire con "sponda", termine più affine al resto delle metafore e ricercato per questioni di rime.
>> V8, chi attosca la pozza: rielaborazione, più breve in termini di sillabe, di "avvelenare i pozzi". "Pozza" è anche inteso come "insieme d'acqua, ove ci sono i pesci."
>> V8: significa "chi intralcia tutti gli altri, anche avvelenando le acque per facilitarsi la pesca, pescherà del pesce, ma tale pesce sarà avvelenato e frutto di atti illegali, malvagi e dannosi". "Ma rea" è una sorta di rima che ricalca "marea".
)


3) Ciò consiglia quella speculare onda:
- s'ergon' barriere, ma di variopinto corallo;
- se raffinati, da pietre s'è cristallo.
- Siam'isole: chi sabbia, Etna o fronda,
- ma soli s'è preda, il banco è in ballo.
- I bimbi han' 'sta logica: pur' chi dona guadagna;
- agli scontri segue terremoto e faglia,
- dall'unione nasce continente e montagna.
(
>> V1, Onda: la curva gaussiana, che è simmetrica ai lati della media.
>> V2: non si creano mura divisorie, ma opportunità di crescita e manifestazioni di estro, spirito ed arte umane.
>> V3: il percorso di miglioramento interiore e persona è simile è simile al processo in cui semplici pietre diventano preziose gemme di valore.
>> V4: Siamo "isole", cioè individui che non sono in perenne contatto con gli altri, di varia natura: chi è "deserto" infruttuoso e povero di spirito, chi ribolle di sentimenti e pensieri negativi come un vulcano attivo e chi è fertile ("fronda", sineddoche).
>> V5, banco..ballo: il pesce solitario non sempre sa difendersi, mentre i banchi di pesci oltre a difendersi sanno nuotare "ballando", coordinati.
>> V6: gli infanti donano amore, più o meno consci che farà stare bene chi lo riceve e riceverlo li fa stare bene. "Se lo capiscono i bambini, perchè non lo capiscono certi adulti?"
>> V7: confrontarsi è una cosa, "scontrarsi" porta a crepe nella relazione, litigate, distanziamenti e ferite.
)


4) Siam' vari e intrecciati, ogni trama fa la maglia.
- Riduce chi riluce chi trama e sputa marcio;
- c'è chi cuce ricami sull'altrui squarcio
- per fibra morale o prevenir' ch'egli a scaglia
- da rocchetto muti e sfili <<l'ho 'rdito, 'l trancio!>>
- Vivo è chi libra in estro ogni doglia
- e di perle rliega, non relega, da ninfa e non strega, 16
- e la pianta si fa fenice colorando ogni foglia.

(
>> V2: Il "chi riluce" è complemento oggetto di "Riduce", il quale ha per soggetto tutto il resto del verso.
>> V3: Ci sono persone che curano gli altri, migliorandoli. "Altri" è il soggetto del verso 5.
>> V4: "per fibra morale" significa che lo fanno er indole, perchè per loro è moralmente giusto, bello, etc. Talvolta, si aiuta qualcuno anche per evitare che le ferite di tale persona la facciano degenerare, magari perchè non abbastanza forte o incline alla "negatività", in qualcosa di negativo e dannoso, come una "scaglia".
>> V5: appunto, si illustra la mutazione: tali persone possono arrivare a "tirare fuori parti negative di sè" (ossia "sfilare" pensieri negativi) e desiderare di fare del male agli altri ("l'ho ordito, il trancio", ossia "io ho ordinato di tagliare i fili altrui (ossia ferire)"); quando prima erano "sorgenti di cose positive (i fili)" (così come i rocchetti sono sorgenti)
>> V6: Vago riferimento alle persone del verso 3. Si ritiene che le persone che sanno liberarsi ("libra", ossia "libera", la particella "si" è sottointesa) dal peso delle ferite e dei dolori passati ("doglia") e ancor meglio riescano a trasformare ciò in una qualche forma d'arte ("estro") siano "vive".
>> V7, di perle rilega, non relega: appunto, le esperienze negative vengono adornate e impreziosite ("rilega", riferimento ai libri con copertina) da "perle", intese anche come "di saggezza", anzichè "relegarle", ossia confinarle da qualche parte, tipo "nella memoria" o "nel passato".
>> V7, da ninfa e non strega: contrasto tra un essere positivo ed in armonia con la Natura ("ninfa") ed uno negativo ("strega").
>> V8: altra metafora ("pianta") di tali persone: esse "rinascono" (come la "fenice", più forti) prendendo gli eventi negativi (autunno e inverno, ove cadono le foglie) e trasformandoli in qualcosa di artistico e/o positivo ("colorando le foglie", cosa che personalmente adoro).
)



5) Il corpo è punto, cui s'estende la piega
- in tutto il tessuto reale, e campana,
- la mente è 'l batacchio e l'anima si dipana
- da essi: ci son' meri suoni; chi diniega
- l'altrui valore o è monte brullo che frana
- sulle vigne (per sentirsi men' morto)
- è "TzeTze a letto", verme e porco, sicuro parto;
- culla, camino, verde parco, sicuro porto
(
>> V1,2: così come la distribuzione gaussiana è non nulla ovunque (tranne che ad infinito), così la nostra influenza si estende in tutto l'universo (concetto che verrà ben spiegato dopo)
>>V3: metafora di quel che siamo: il corpo è una campana, la mente lo rende attivo ed è l'anima è la manifestazione di tale attività (anche qui, la spiegazione sarà completa nella strofa successiva)
>> V4: si individuano 3 categorie di persone: chi "non è nulla di speciale", ossia produce "semplici suoni", chi è positivi (se ne parla nella ottava successiva) e chi è negativo, di cui si inizia ad accennare.
>> V4,5,6: ci sono persone negative che, fra le varie cose (di cui alcune elencate nel verso 7), rifiutano di riconoscere i meriti e qualità altrui e/o addirittura cercano di sminuire, abbattere, spegnere, erodere, etc le persone positive perché o invidiose delle qualità di queste ultime o non sopportano (i negativi) che qualcuno sia migliore di loro o cercano di risaltare spegnendo ogni possibile (e magari anche involontario) "competitor".
>> V7: sono parassiti fastidiosi, onnipresenti e angoscianti, infimi, luridi, maleducati ed irrispettosi. "Sicuro parto" significa: "è certo (sicuro) che causeranno sofferenze intense e prolungate".
>> V8, sicuro porto: altro utilizzo di "sicuro", riferendosi al modo di dire "essere un porto sicuro".
)



6) pari alle Parche, è raro e d'arte 'l sarto.
- Lui scardina nodi e l'incrinato pettina:
- di dottrine o traumi 'l "tosco tipo" è vittima,
- l'ingabbia, è carro da soma, non scarto
- ma burattino. Di ciò si cura, legittima,
- sana e saggia è ogni scelta, il "druido" 
- è conscio che Astrea e Heket attrae e plasma: 
- de' regole del flusso non è sasso ma fluido.

(
>> V1: Le Parchè, secondo i Greci, tessevano il "filo del destino" di ogni umano. Chi ha tali consapevolezze e controllo può influenzare il proprio destino ("legge di attrazione" ed altri concetti). Riprendendo il tema, è un "sarto" che crea la "trama" della sua vita (strofa 4, verso 1), ossia la sua "storia". Inoltre è un individuo dalle rare capacità e spesso dotato di doti artistiche.
>> V2: Egli sa abbattere i problemi (nodi) risolvendoli alle radici, "raddrizzando" ("pettina") ciò che è "storto" ("incrinato", con riferimento a "crine"), ossia ciò che è sbagliato, come i difetti.
>> V3: Il "tosco tipo" è il tipo di persona descritto tra la fine del verso 4 ed il 7 incluso della strofa precedente ed è "vittima" di molti tipi di sofferenze, influenze e pulsioni che lo inducono a comportarsi male. (Viene esplicitato dal verso 5 come tali individui possano "guarire" da queste influenze, in vari modi tra cui affrontando e superando i problemi, imparando a comprenderli ed a lasciarli nel passato.)
>> V4, non scarto: tali persone non sono (sempre) degli "scarti della società", sono vittime recuperabili tramite appositi percorsi di cura ed hanno poco o nullo controllo della propria vita, mente e comportamento ("burattino").
>> V5: Appunto, la "terza tipologia di persone" sa come curarsi da queste influenze negative. "Legittima" è correlato a "scelta" del verso successivo, intesa come "rispettosa della Legge, positiva, non dannosa".
>> V6, scelta: termine a cui è correlato "legittima" del verso 5.
>> V6, druido: tali persone sono in comunione ed armonia con la Natura ed i suoi componenti: persone, animali, vegetali, ambiente, come un "druido" (celtico), appunto.
>> V7, di ciò: il "ciò" non può essere riferito alle qualità delle scelte del "druido" (la terza tipologia di persone, accennata al verso 8 della strofa 5) perché nessuna cosa "inizia ad avere determinate proprietà" solo al momento della presa di coscienza, perché si è consapevoli solo di cose preesistenti. Quindi, non potendo riferirsi all'ultimo argomento, sarà il penultimo, ossia l'essere coscienti di tutto il discorso che termina con "burattino"
V7, Astrea e Heket: Astrea è la dea della fortuna, metonimia del Fato stesso, mentre
Heket è Dio di abbondanza e rigenerazione (in particolare quella della Natura, ma qui si intende in senso generale e/o di sé stessi). Originariamente, al posto di Heket c'era Siva, Che è il Dio della ricreazione (in questo caso "di se stessi") e, per estensione "della propria forma, soprattutto spirituale, di ciò che si è"
)


7) Non è fato determinato o caos e marasma,
- Heisenberg v'è un'incognita nella legge:
- sarai assoluto arbitro, o gregge
- che assiste alla "vita" da  fantasma?
- Sei timone nel fiume d'umore o lignee schegge?
- Ogni atto è goccia nel lago: fa tresca
- d'onde, che son' carezze o tsunami;
- sarai diluvio o pioggia che nutre e affresca?

(
>> V1: vengono presentate due visioni opposte della realtà: predestinazione totale, senza possibilità di alterazione del destino, e assoluta assenza di regole. Nessuna di ciò è l'interpretazione della realtà ritenuta veritiera.
>> V2: la visione è infatti più morbida: ci sono molte regole, come la Fisica insegna, ma c'è un fattore imprevedibile: la volontà umana.
>> V3: "Assoluto" si intende come "ab-solutum", ossia "senza vincoli", cioè "ente veramente libero di scegliere, senza vincoli a restringerne possibilità, volontà e scelta".
>> V4: alcuni individui, non avendo controllo su sè stessi e la propria vita perchè incapaci ed inconsapevoli, sono come spettatori di un film: la vita scorre e non possono fare nulla per modificarne il corso, perchè non sanno, non comprendono come è fatto e funzioni il mondo nè cosa fare per alterarlo secondo la propria volontà. Un fantasma, qualora esistano, sono creduti come incapaci (solitamente) di agire sulla realtà ed influenzarla (contrariamente ai "Poltergeist").
>> V5: appunto, si è in grado di direzionare il "flusso" (strofa 2, verso 4) con i propri strumenti e capacità ("remi", "timone") e di non farsi trascinare da emozioni ed istinti primordiali, o si è in "balia" come schegge di legno?
>> V6: la realtà è come un lago e le conseguenze (le onde) di ogni azione ("atto") la altera (come le onde alterano la superficie). 
>> V6, tresca: Nome generico di ballo contadinesco eseguito con vivace movimento di mani e di piedi. Fonte: Treccani.
>> V7: altro dualismo: le onde possono "fare carezza", come può avvenire se sono poco energetiche, o essere disastrose quanto uno tsunami.
>> V8: ultimo dualismo: al lettore viene posta una scelta, ossia se essere una pioggia che nutre la biosfera e riduce l'arsura oppure essere una persona negativa che apporta danni a chi e cosa lo circonda.
)

8) Tua è la scelta: angelo, spento o Kami?
- Ad ogni atto segue un "tiro alla fune":
- la reazione sarà furia, spalle o acume?
- Nel cono di lume sono molti i rami,
- puoi dare voce e linfa ai vuoti o barlume,
- riversare ciò che non inghiottì e dinieghi
- e i difetti o dar braccia a ferite e battaglie
- e con calma blocco, causa e chiave spieghi.

(
>> V1: ogni persona può scegliere se agire come un angelo, un demone (Kami) o eventualmente non fare proprio nulla.
>> V2, tiro alla fune: siamo contesi dalle emozioni positive e negative quando capita qualcosa
>> V3: si evince la presa di posizione dell'autore: si può reagire male ("furia"), con menefreghismo ed indifferenza ("spalle") oppure usando l'intelligenza ("acume")
>> V4: le diramazioni che il futuro (cono di luce) sono molteplici, almeno una per ogni scelta
>> V5: si puossono nutrire quelle "mancanze", anche di bontà d'animo, che si sono vissute in passato e sono una delle cause dei comportamenti negativi, oppure nutrire il "barlume", inteso anche come "di ragione" o "di speranza".
>> V6: gioco di parole tra "riversare" (sugli altri le proprie frustrazioni) ciò che non si "manda giù" ("inghiottì", ossia accettare). Spesso si fa pensare agli altri ciò che non si accetta (si "diniega"), di sé in primis, o i difetti (V7).
>> V7: in alternativa si può comprendere che ciascuno soffre perché in continua lotta con problemi, passato ed ansie, quindi si dà loro "braccio" (ossia abbracciare, ergo affetto, o sinestesia di "mano", ossia aiutare).
>> V8: con pazienza spiegare la tipologia di problema, che spesso è un blocco, le conseguenze e come risolverlo ("chiave").
)