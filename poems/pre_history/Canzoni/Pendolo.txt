Pendolo - 02/02/2019 - 02:42

1) La sveglia una sventola sul cuore sferra,
- contro il tempo da schiavo riparte la guerra.
- mi scavo la fossa per ingrassare la serra
- ma il sole mi serra un "tre metri di terra".

2) Ma che realtà è? Occhi spalanco, quasi piango,
- mi vango addosso ma mi tingo e non fingo: non è fango.
- Sono un ramingo stanco, interdetto da ogni rango,
- più spento della musica tra le cadenze del tango.

3) Solo stangate dritte a chiodo ho e mi chinano 'l capo
- che svuoto in china in toto e mi chiudo se scuoto il mio capo.
- "Dov'è la quota? L'ora ruota." Urla e pare Gestapo,
- "Segui la linea e striscia idiota, non sei Lapo!"

4) In un lampo 'l muso stampo: mi si para una barriera,
- mi risveglio in una bara, non al mulino di Banderas.
- Nessuna fiera bandiera, alla sera brutta cera,
- ci si butta sulla cena senza fame di carriera.

5) Macché."Carrera", non sogno niente di frivolo:
- basta e intrippa la zuppa di cavolo sul tavolo.
- Morirò scapolo, fors'ho venduto il culo al diavolo,
- scivolo in false speranze come 'l bimbo nel vestibolo.

6) Tribolo per 'n obolo, ma per che lo pago?
- La prego sono in trappola, dottore non sia vago.
- In 'sto mondo vago e cerco corde, non spago.
- Non ci vuole un mago: voglio galleggiar' nel lago.

7) Hey "sorriso suicida", forse ho la soluzione;
- basta 'na parolina fida con le giuste persone,
- non c'è da leccare chiappe a calde poltrone,
- solo cervello e codice senza fare un minestrone.

8) Datti 'na mossa, la scossa, e 'l vortice nel teschio doma
- lungi dalla fossa ma la rossa linea giunge e scalda il "soma",
- è ora di creare i sogni e uscire dal coma,
- la strada fai strato per strato, da architetto di Roma.