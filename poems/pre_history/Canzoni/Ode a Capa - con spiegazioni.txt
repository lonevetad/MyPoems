	Ode a Capa
(XX/06/2018)
Pensiero e regalo in onore a Caparezza, parte 3-6 da leggere sulle note della sua canzone "Jodellavitanonhocapitouncazzo"
Le prime due barre dovrebbero far parte dell'intro, ossia esser parte di un gruppo di 4 barre di cui le prime due sono solo musica)


1) Ci sono tante persone a cui un "Grazie" lo devo
- perché tranelli e scarti più non me li bevo,
- ero ignorante e credulone, come nel Medio Evo,
- incapace di ispirare, brillare o far figura di rilievo.

2) Così di brutti ceffi e fatti son stato allievo
- ricalcando i personaggi di Italo Svevo,
- finchè un dì "Eureka", un maestro è coevo:
- non solo Dante m'è insegnante ed una lode elevo.
(
>> coevo: nato nello stesso periodo, di circa la stessa età
)

3) Ma prima che le ricompense gli siano rese
- e su bianco le nere lettere in rima siano stese
- mi conceda non 'n'ammenda ma un prologo cortese:
- m'addestra a far parole qual'orchestra di frecce tese.

4) Sono grato d'esser nato nel suo stesso Paese.
- Un uomo molfettese, dalla testa palese.
- Tratta a spada tratta ma senza lanciare offese
- argomenti caria-denti qual non giunger a fine mese.
(
>> caria-denti: metafora per "dolce", inteso con ironia: gli argomenti sono tutt'altro che "dolci"
>> "non giunger a fine mese: riferimento alla sua canzone "sono un eroe"
)

5) A persone meritevoli presta le sue difese
- specie se ai sistemi corrotti non si sono arrese.
- Loda o critica con genio, ma in faccia sono attese
- e senza ipocrisia, non come molte chiese.
(
>> v1: riferimenti a "Sono un eroe"
>> v2: riferimenti a chi lotta contro la mafia.
>> v3: lui "le dice in faccia", in contrapposizione di "alle spalle".
>> v4: alcuni parroci di alcune chiese cristiane offrono sostegno a persone le quali, secondo chi li conosce, non sono del miglior genere e non meriterebbero tutto quell'aiuto, ma un destino peggiore o di abbandono.
)

6) Scrive e canta rime tutte acute, argute e accese,
- sempre senza pretese, spesso poco comprese;
- perle che da emulare ci vogliono colte imprese,
- fatte ma non adatte a persone cerebrolese.


7) Dopo aver ascoltato rime fighe del genere
- come posso anche solo sperare di competere
- è come l'Everest, O come provarci con Venere,
- è un folle volo destinato alla cenere.

8) Ad ogni rima che leggo urlo "questa è geniale"
- vorrei ispirarmici ma è sacra "proprietà intellettuale",
- la sua retorica è magistrale che mi chiedo "ma è astrale?"
- ispira un respiro culturale più fresco del Maestrale!

9) Sempre a razzo sul pezzo e mai manto di vanto,
- più frecciate di Robin Hood, più illuminanti d'un quanto,
- illustra verità senza proclamarsi "santo"
- con messaggi globali quasi fossero in esperanto.
(
>> v1, "e mai manto di vanto": che io sappia, non l'ho mai sentito vantarsi della sua stessa bravura.
>> v2: "frecciate": ossia le "frecciatine", i messaggi nascosti. "Quanto": riferimento alla fisica quantistica: il "quanto di luce", con il doppio senso di "illuminare", in questo caso la mente.
>> v4: esperanto: lingua artificiale creata con l'intento di unire più popoli, Nazioni ed etnie diverse.
)

10) Non ti meriti fischi e nemmeno l'acufene
- tu che affronti rossi rischi con barre senza catene.
- Da genio libero e sveglio esprimi il tuo gene
- con rime ed immagini di sensi piene.
(
>> v1: riferimento alla sua canzone "Larsen"
>> v2: "rossi rischi": morte violenta per mano criminale. "Barre senza catene": doppio riferimento, sia al verso nel mondo del rap "barra" sia a quelle di acciaio delle prigioni, da cui "catene". Con "catene" ci si riferisce anche alla libertà di espressione troppo spesso ostacolata.
>> v3: verso contorto. Si intende sia "esprime liberamente il suo genio" sia "il gene della genialità è espresso", con riferimento al significato scientifico di "espressione" nel campo della genetica.
>> v4, "sensi": significa sia "significati" sia "sensazioni", riferendo a ciò che suscita
)


RIT (dubbio, ma carino)
- Ed è allora che urlo Big-Capa Big-Capa.
- Carpirlo è importante come "Save your data".
- Ogni sua opera è ben più che illuminata,
- può cambiarti la vita come una tr...bip..ata.


11) Si è proprio cosi, sto parlando di Caparezza
- che del rap italiano è ben più che pura brezza,
- di cui ogni testo è una retorica prodezza
- e di tematiche poco pratiche fa profonda chiarezza.

12) Ronza e punzecchia chi si sente "Sua Altezza"
- che lo vorrebbero steso come Zezè sul parabrezza,
- ma lui freme, non frena nè frana e s'attrezza 
- a svelar la realtà che disprezza in tutta la crudezza.
(
>> v1: Riferimenti ad alcuni testi nei quali si critica il mondo della politica, dei "fighetti", dei "figli di papà" e dei prepotenti di ogni sorta
>> v2: Riferimento alla "mosca Zezè". I prepotenti del verso precedente ritengono personaggi come Caparezza "scomodi" e desiderano per lui una fine violenta, come la morte.
>> v4: I riferimenti sono molteplici, principalmente a tutto l'album "Verità supposte". In sintesi, Caparezza "svela", "toglie il velo", a chi osserva la realtà, che puntualmente causa disgusto.
)

13) Lui non sottosta ad alcuna catena, lo aggrava
- al più sta sotto o usa le manette quando chiava.
- Lui è bravo anche di notte, mica adora la "notte brava",
- si scalda senza pesi ma sui testi: ha testa e non lava!
(
>> v1, 2: Riferimento ad "Io vengo dalla Luna": "Ma non capisce che io sono disposto a stare sotto / solamente quando fotto.". Si ripropone la sua libertà di espressione e parola nei contenuti dei suoi testi.
>> v3: Riferimento a "Sono fuori dal tunnel": ipotizzo il suo ripudio verso la "vida loca", le "classiche serate da fighetti in discoteca a base di alcool ed esagerazioni".
>> v4: Lui si irrita, ossia "scalda", solo sui suoi "testi", non con i "pesi" della palestra: riferimento a "Jodellavitanonhocapitouncazzo", ossa "il bellimbusto palestrato". Ulteriore riferimento a tale canzone è in "testa" e "lava", ossia "ma ho la calotta cranica come roccia lavica", nonchè a "Messa in moto", ossia "alla lava più calda di certe teste". Con tale lungo verso si intende dire che Caparezza non è una "testa calda", ossia non è un attaccabrighe palestrato che lancia offese, infamie o ingiurie o causa risse, ma che esprime i suoi disappunti tramite la musica.
)

14) Batte il tempo e le tendenze, non tende trappole o la clava;
- le cervella di chi sbava per la fava a nuovo lava;
- lucida mente analizza, non schiava nè ignava,
- scavando preciso nei fatti come in una cava.
(
>> v1: Caparezza è un esperto musicista che, nei suoi testi, non si adatta alle tendenze solo per vendere, massificandosi, ma si distingue. Inoltre, non è meschino nè ricorre alle "trappole" di varia natura o alla violenza, ossia alla "clava".
>> v2: Con i suoi testi è in grado di annullare i "lavaggi di cervello" anche a coloro talmente cerebrolesi da essere comandati da argomenti usualmente infimi quale il "sesso" come se fosse uno specchio per le allodole.
>> v3: Iniziale riproposta della sua libertà e bontà. Con "non è .. ignavo" si intende anche i suoi testi sono "attivi", politicamente, eticamente e culturalmente. "Lucida mente" è la scomposizione di "lucidamente", aggettivo di "analizza". Il soggetto di tale verbo è proprio la "mente" di Caparezza.
)


15) Porta in testa la tempesta però desta l'albasia,
- meno amara dell'assenzio è la sua poesia
- ch'è più d'oro del silenzio e sa indicarti la Via
- e ti conduce alla Luce come fosse il Messia.
(
>> v1: Con le sue canzoni può far montar la rabbia parlando di argomenti complessi, delicati e turbolenti, ma il suo scopo è una calma riflessione, non è indurre alla furia.
>> v2: Riferimento alla sua canzone "Mica Van Gogh". I suoi testi, talvolta al limite della poesia, sono trattano spesso argomenti forti con un tono deciso, similmente all'assenzio, ma senza una così marcata amarezza, tipica dell'alcolico.
>> v4: "Messia": RIferimento a "Abiura di me" e collegato a "Via" del verso precedente: le analisi operate nei suoi testi sono veritiere. Ingrandendo questo concetto tramite una iperbole, le sue "verità" sono simili a quelle professate da un "Messia", ma il "come fosse" suggerisce che ciò avviene senza però il dogmatismo e le altre caratteristiche tipiche della fede e della religione.
)

16) Si perché non è 'l buio che vuole la ragione
- ma l'esser saggi e colti per aver ragione.
- Infatti lungo vede e coglie ogni situazione
- giungendo al punto centrale senza fare un sermone.
(
>> v1, 2: "ragione" è inteso sia come personificazione, la razionalità, sia come la "giustezza": entrambe non vogliono il "buio" dell'ignoranza e del male, come spiegato tramite contrasto nel verso due. Qui "aver ragione" ha il significato opposto di "avere torto".
>> v3, 4: Riproposta delle sue capacità analitiche, a cui sa abbinare anche quella di sintesi.
)

17) In tutti i campi non inciampa ma sa essere attivo
- più della scuola sveglia ed è educativo.
- Inventa invettive dietro ogni motivo,
- affilate da stiletti e non senza un motivo.
(
>> v1: I suoi argomenti sono molto variegati, è sempre colto e preparato ed è "attivo" nei confronti di tali argomenti, sia perchè ne parla sia perchè la sua è "poesia impegnata".
>> v3: "motivo": inteso sia come "motivo musicale" sia come "motivazione per scrivere"
)

18) Butta nella cassa la carcassa di chi si rilassa
- infatti la sua mente non è al lazzo né è lassa,
- con le parole, detti e figure lui se la spassa
- e trovar più di due sensi è qual leccare la glassa.
(
>> v1: Caratteristica probabilmente inventata secondo la quale egli ripudia i pigri ed i procrastinatori. La "cassa" sarebbe quella "da morto", la "bara".
>> v2: "Lazzo": riferimento al modo usato dai cowboy per legare il bestiame, inteso come "censura nei testi". "Lassa" è un termine antico che io ho letto spesso nella "Divina Commedia" di Dante Alighieri che significa, approssimativamente, "molle".
>> v3: Riferimento a "China Town". Caparezza è talmente bravo a utilizzare "detti" popolari, "figure" retoriche e la lingua italiana da divertirsi nel farlo.
>> v4: Il concetto del verso precedente prosegue con un climax: ipotizzo che giocare con i doppi sensi ed i modi di dire gli causa un senso di piacere e appagamento. Un effetto simile accade al sottoscritto.
)


RIT


19) Rimare per Capa il capo mi attizza,
- di fare un passo falso mi sale la strizza.
- M'immagino lui che un occhio d'intesa strizza
- e m'incoraggia ma dal vivo ogni neurone mi elettrizza.

20) Ti auguro che la tua memoria e fama mai termini,
- tu che saggezza e curiosità, non panico e furia semini,
- che non sei un doppia faccia come molti dei "Gemini".
- Così spero d'aver lodato Michele Salvemini.
(
>> Gemini: credenza per cui coloro nati sotto il segno zodiacale dei Gemelli siano delle "doppie facce"
)