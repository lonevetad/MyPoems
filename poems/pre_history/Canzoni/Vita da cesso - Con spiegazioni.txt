Vita da cesso
[Sintesi, quattro argomenti, quattro quartine ciascuno.
I primi due sono l'analisi della parola "cesso" inteso in entrambi i sensi: sia riferendosi all'oggetto fisico, ossia il servizio igienico, sia un particolare tipo di persona, ossia le persone impopolari o negative.
Della "toilette" si esprimono delle caratteristiche tipiche, ma in modo tale che si possa pensare anche che ci si stia riferendo alla persona. Le parole sono scelte quasi tutte in modo oculato e mirato per dare questo senso di "incertezza ed imprecisione", i riferimenti all'oggetto non sono espliciti o diretti.
Al contrario, quando si parla della persona i riferimenti sono diretti, chari, espliciti. Nonchè esagerati: si parla anche di una tipologia di ragazzino che sono stato io stesso da piccolo, fino al 2013 circa, ma esasperando le connotazioni negative con iperboli ed inventando dei dettagli semplicemente perchè facenti parte del quadro.
Il ragazzino descritto è il tipico "cesso", figura debole e di scarso interesse che nessuno, nè ragazze nè ragazzi, vorrebbero averci a che fare, incapace di stare al mondo, di dedicarsi a cose realmente sensate, di relazionarsi e di fare le scelte giuste. Una "nullità".
Successivamente si tratta del mio stato attuale, di come ho reagito, di cosa ho fatto e sono diventato.
Infine si muovono critiche verso coloro che disprezzano quel genere di persone anzichè aiutarle a migliorare e ad uscire da quella sorta di prigione parzialmente auto-imposta.
]


1) Passi tutto il di lasciato solo in una stanza,
- ogni giorno fisso a terra mentre lento avanza;
- come arti lodi scarti e ogni tossica sostanza,
- nutri inutili materie senza fama e rilevanza.
(
>> v1, stanza: quella da bagno
>> v3, arti, scarti, sostanza: non braccia e gambe, ma è riferimento all'arte con ironia: lui genera come se fosse arte qualcosa che è "scarto", di pessimo gusto. La "sostanza" sono le sostanze organiche di rifiuto prodotte dal corpo umano.
>> materia: si intende "argomento", discorso oggetto di interesse, che in questo caso di "interesse" non ne suscita in nessun ascoltatore, essendo di alcuna "rilevanza", valore.
>> tutte le parole ed i riferimenti fanno capire il succo del titolo : si sta parlando sia di un patetico genere di persone, sia dei servizi igienici (sì, il volgare "cesso").
)


2) Quasi senza scopo lo sguardo punti dritto e vuoto
- mentre la tua fluida anima è senza piacere e moto.
- non ti venerano ma servi: il tuo onore è remoto
- e l'essenza e le lodi son ben lungi dal loto.
(
>> v1: ricorda una persona priva di anima e di mente, così com'è l'oggetto (il gabinetto)
>> notare i versi 2 e 3: rimano in modo simile : "piacE'RE-e MOTO / È REMOTO"
>> v3, "non ti venerano ma servi": è ben raro che qualcuno provi ammirazione per un gabinetto o affini, come esposto nella rima 4.
>> loto: fiore venerato in India e non solo, in contrapposizione ai sevizi igienici.
)


3) hai mille sogni e speranze ma non muovi mai un osso;
- senza slancio di vita sembri vuoto come un fosso;
- perdi treni, sei distratto e fai tutto a ridosso,
- sostieni sbronzi ed insani, ma schifo ti scaricano addosso.
(
>> v1: il personaggio è ozioso e pigro, perchè sogna ma non fa nulla per realizzarlo, coerente con la sua bassezza di carattere. "non muovi mai un osso" si riferisce al gabinetto, fisso al terreno
>> v3, fai tutto a ridosso: è sempre in ritardo e di fretta. Questo verso si riferisce solo all'"umano" e, personalmente, mi convince poco.
>> v4, insani: riferimento ai malati, come febbre e dissenteria.
>> v4: il gabinetto spesso viene utilizzato da chi è malato, come da febbre o influenza, ma anche dagli ubriachi, i quali talvolta si accasciano senza forze su di esso per svuotare lo stomaco. Questo è il significato principale. SI può intendere "sostieni" anche come "fornire appoggio" in senso morale od economico, o in altri sensi, ossia quell'"umano" appoggia le persone di pessimo gusto anzichè le persone migliori ricevendo però in cambio tutt'altro che buone ricompense.
)


4) È priva di vita la tua scorza che pare anemica
- e la prima è tela bianca con finale da carta igienica.
- hai contatti solo con esseri dalla natura venefica
- e chi ti adora ha una passione assai perversa e quasi eretica.
(
>> v1: riferimento alle pareti del gabinetto, usualmente bianche e rigide, da cui "scorza". Interpretando il verso nel senso "umano", allora il biancore precedentemente citato diventa sintomo di anemia e riscontrabile nella pelle, ossia la "scorza".
>> v2: la "prima" sarebbe la "vita". Con "tela bianca" si intende "vuota", priva di qualcosa di rilevante. "Bianca" fa da ponte anche alla "carta igienica", la quale è sia un riferimento al gabinetto sia alla brutta fine che fa l'"umano". La "fine" menzionata ha una sfaccettatura particolare: il tipo di vita che percorrà è tutt'altro che felice ed entusiasmante, in modo simile al destino che ha la carta igienica. Lascio al lettore immaginare i dettagli.
>> v3: si riferisce sia alle persone dai pessimi caratteri ed abitudini sia alle "sostanze" del primo verso.
>> v4: riferimento alla coprofilia o altri interessi simili, considerati come tabù dalla società "moderna" e che causano repulsione.
)


5) Ti risvegli rintanato e tutto solo nel letto
- ancor confuso, rintronato e dal trascurato aspetto; ...? forse è troppo lunga
- ti ricordi emarginato e senza intimo affetto,
- rinchiuso in un fossato che rifiuta 'l rispetto.
(
>> notare i giochi di rime interne e "rime iniziali" con "ri". Inoltre, ora il focus è incentrato sull'"umano".
>> verso 4: fossato sta per "fossa", riferimento alla realtà in cui solo pochi portano rispetto
)


6) Quando ti specchi ti chiedi di quanti difetti eri grasso
- nella tua vita passata per scontar 'sto contrappasso:
- un'esistenza i cui obbiettivi e valori sono al ribasso
- e per parenti e conoscenti sei 'n soffocante salasso.
(
>> grasso: inteso come "pieno, che eccede"
>> v3: la persona qui descritta, il "cesso", aveva inizialmente sogni e ideali "alti", ma essendo pigro e povero di spirito ha iniziato a puntare sempre più in basso.
)


7) Mai nella tua esistenza feci qualcosa di buono:
- quando tenti un canto emetti sol'orrido suono;
- se la testa s'attiva c'è poi solo frastuono
- ma a nessun fine arriva e spreca i grani di Crono.
(
>> v2: riferimento allo sciacquone e alla incapacità di cantare, che in questo caso è mia.
>> v3: pensieri confusionari, spesso inutili e causa di distrazioni, ulteriore riferimento allo sciacquone.
>> v4, fine: finalità, scopo, qualcosa di utile.
>> v4, grani di Crono: riferimento al "tempo" (Crono è il titano greco del tempo).
)


8) Non sai tenere un discorso né aperta una porta,
- per tutti i casi e persone sei una ruota di scorta
- tanto inerti ed insensibili che a loro non importa
- che a suon di batoste la tua anima si fa più morta.
(
>> v3, v4: Ci si riferisce a vicende accadute alle scuole medie: una sorta di bullismo in forma lieve, una emarginazione ostentata senza dolcificante.
)


9) Di trattamenti del genere ne hai fatto scorza
- e dopo esser spinto via o deriso da poggia ad orza
- a reagire e rispondere hai trovato la forza
- e ora nessuna voce o malosguardo il tuo spirito smorza.
(
>> orza:  Il lato della nave dove arriva il vento, cioè il lato sopravvento, contrapp. a poggia, che è il contrario, onde le locuz. a orza e a poggia per indicare i due lati della nave, sempre con riferimento alla direzione del vento: come nave in fortuna, Vinta da l’onda, or da poggia, or da orza (Dante).
>> v4: Ho imparato a non dare peso alle malevoci ed, in generale, al pensiero negativo e non costruttivo altrui. "Smorza" sta per "sminuisce". 
)


10) Le cicatrici, a volte a notte, fan tornare il tormento
- e testarde non spariscono, da monito al fallimento,
- o gentile rammenta che ora è un migliore momento,
- più di quando il Lume era acerbo e un poco spento.
(
>> Riferimento ai primi versi della canzone "A Prophecy" della band metal "Asking Alexandria", che ho adorato e mi ha un po' condizionato.
>> v4: Riferimento all'infanzia e all'adolescenza in cui il processo di maturazione e presa di consapevolezza della realtà, in senso anche filosofico, era agli albori.
)


11) Volava via la fantasia in quegl'anni di prigionia
- tra nembi e giochi amati fin da farne malattia.
- La sola traccia che lasciavo era nella poesia,
- dove sfogavo l'agonia, per non sfiorare la follia.
(
>> v2: I "nembi", ossia le nuvole, sono elemento molto presente nelle mie poesie, rappresentanti la libertà, la spensieratezza e la pace. I "giochi" sono in gran parte i videogiochi che hanno animato la mia infanzia e la mia fantasia dell'epoca.
>> v3: Esagerazione pessimistica: poche persone sapevano che scrivessi poesie. Inoltre, ho sempre temuto che l'unico ricordo che fossi in grado di lasciare fosse legato alla poesia. In realtà, questa è in parte una personale aspirazione: desidero sì lasciare un ricordo nelle persone, ma anche di entrare nella Storia grazie alle mie poesie, due forme di ricordi che non si escludono mutualmente ma anzi coesistono.
>> v4: Nelle poesie, quasi tutte a carattere psicologico ed introspettivo ed incentrate sulla psiche umana, sono lo sfogo di pensieri ed emozioni negative, il cui ristagno potrebbe causare danni.
)


12) Si è proprio lì, per poco non vi son caduto,
- a suon di farmi sentire come meno d'uno sputo
- ad ogni mia proposta corrispondeva un rifiuto
- vi credevate fighi e forti ma eravate voi il rifiuto.
(
>> v1: No, non ho mai rischiato di diventare pazzo, ma non ho prove per dimostrare la mia sanità mentale.
>> v2, v3: Proseguento il primo verso, non hanno però aiutato le continue emarginazioni, perpetrate soprattutto ai tempi delle medie. Il terzo verso si riferisce ad un particolare ricordo, fisso nella memoria, in cui una ragazza ha rifiutato con arroganza una mia proposta durante un lavoro di gruppo semplicemente perchè l'avevo proposta io e non il fighetto di turno.  
)


13) Mascheravate le insicurezze manco foste un attore,
- ma di debolezze e paure era vostro e interno 'l fetore,
- tanto da esser a volte mente a volte esecutore
- perché esser vittime o soli era il vostro incubo peggiore.
(
>> v2, interno 'l fetore: Il riferimento è doppio: sia ai rifiuti organici nel "cesso", sia al pessimo carattere di chi emargina.
>> v3, v4: Talvolta i bulli o gli emarginatori non lo sono propriamente: agiscono solo per evitare di essere a loro volta vittime e quindi diventano il "braccio", ossia gli esecutori materiali degli atti negativi e/o violenti al posto dei veri bulli od emarginatori. 
)


14) Non lo vedete, ragazzi? È proprio questo il problema:
- le persone che snobbate non sono proprio gente scema,
- ha spesso mente loquace se la lingua pondera o frena
- e prima o poi si sveglia e rompe ogni catena.
(
>> v3: Rifacimento del detto "chi è silenzioso ha una mente rumorosa", ossia che tende a esternare poco i propri pensieri tramite la parola ne serba, in realtà, molti. Io ero, talvolta, una persona di quel genere.
>> v4: Riferimento alla perdita di pazienza dei "buoni" che, dopo aver subito tanto, reagiscono.
)


15) Col passare degli anni la gente poi matura
- la pazienza con chi maltratta ben poco dura
- e per vendetta vi fredderà con qualche ironica freddura
- ma s'è il tizio sbagliato pregate d'aver la faccia dura.
(
>> v4: L'immagine è semplice: "non svegliare il can che dorme", ossia prima o poi qualcuno risponderà ai mali modi con della violenza fisica, come una rissa o dei pugni.
)


16) A far del male un'ironica fine vi succede:
- mal fama e diffidenza, non la faccia, vi precede,
- la marcia fattura prima o poi si vede
- e degli effetti del vostro danno sarete voi stessi prede.


----

possibili versi conclusorie

-) Ma che "bagaglio culturale", ho solo due valigie
- spoglie di ricordi, scene l'esistenza grige
- in flusso fosco e nefasto, un po' come lo Stige
- così colme di colori da esser bigie
- chissà cosa metterò sulla tomba come effigie?